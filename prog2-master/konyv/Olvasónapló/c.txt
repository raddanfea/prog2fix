Olvasónapló:
A C programozási nyelv


A könyv előszavában megismerkedhetünk a C programozási nyelv történetével, ismereteket szerezhetünk arról, hogy milyen célra lett megalkotva. Említésre kerül az a tény, hogy a nyelv nem kapcsolódik szorosan egy hardverhez sem, egy adott programot megfelelő fordító léte esetén a legtöbb számítógépen futtatni fogjuk tudni. Az előszó végén szó esik arról, hogy a könyv milyen struktúra alapján íródott és hogy mi a célja.
A Bevezetésben olvashatunk az előnyeiről és hátrányairól a nyelvnek, mint az egyszerűségről, mely segíthet egy kezdő programozónak elsajátítani az összes C által nyújtott lehetőséget, azonban profi programozóknak hátrány lehet, hogy maguknak kellhet megírniuk más nyelvekben eleve adott eljárásokat, mint a szemétgyűjtögetés. Ezután a C nyelvre hatással levő nyelvekről esik szó, majd végül egy rövid leírást kapuk arról, hogy milyen témákat fog magába foglalni a könyv.

1. fejezet: Alapismeretek
Ebben a fejezetben az olvasó megírja az első programját, mely egy egyszerű "Hello World" típusú program. Itt szó esik a különböző speciális kifejezésekről, mint a \n. Ezután megismerkedünk a programozás legfontosabb elemével, a változó-értékadással. Ekkor találkozunk először a változó-típusokkal és a rajtuk végzett műveletekkel. Itt már a while ciklus is előjön, de még nincs részletesen elmagyarázva. A harmadik alfejezetben a for utasítás jön elő, melyet a már megismert while ciklushoz hasonlít a könyv. Ezután láthatunk példákat szimbolikus állandókra, és láthatjuk a változóktól való különbségüket. Láthatjuk továbbá a getchar() és a putchar() függvények használatát, valamint kicsit specifikusabb példákat velük kapcsolatban. A hatodik alfejezetben a tömbökkel ismerkedhetünk meg, valamint az if/else kifejezéssel. Itt is találhatunk példákat különböző alkalmazásaira ezeknek a nyelvi elemeknek. A következő témakör a függvényekkel kapcsolatos, itt láthatunk példát egyszerű hatványozó függvényre, valamint a függvények tulajdonságairól is szerezhetünk ismereteket (érték szerinti hívás). A kilencedik alfejezet a karaktertömbökről szól, bár még a string-ekről nem esik szó. Az utolsó részben a külső változókról esik szó, azoknak a használatáról és céljukról. Az összefoglalás részben néhány gyakorló-feladatot kap az olvasó, melyek az eddig megismert kifejezésekhez, paradigmákhoz kapcsolódnak.